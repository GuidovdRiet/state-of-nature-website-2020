---
templateKey: house-rules
title: Huisregels
---
* [Tijdens evenementen ben je verplicht je aan de coronamaatregelen te houden](https://www.rijksoverheid.nl/onderwerpen/coronavirus-covid-19/nederlandse-maatregelen-tegen-het-coronavirus#:~:text=De%20Nederlandse%20corona%2Daanpak%20is,de%20maatregelen%20te%20blijven%20houden.).
* Sfeer en gezelligheid staat voorop op ons evenement en agressie, het dreigen met en gebruiken van geweld, discriminerende opmerkingen maken in woord en/of gebaar, seksuele intimidatie en wildplassen wordt niet getolereerd.
* We accepteren geen blikjes en glaswerk op het terrein. 
* Het evenement is toegankelijk voor alle leeftijden; kinderen jonger dan 16 jaar kunnen onder begeleiding van een volwassene het terrein op.
* Het betreden van het terrein en het bijwonen van het evenement geschiedt op eigen risico van de bezoeker. Stichting State of Nature is niet aansprakelijk voor schade of letsel als gevolg van het bijwonen van het evenement.
* Respecteer onze buren en hun eigendom. Loop niet door hun tuin, maak gebruik van de officiële toegangswegen naar het evenement.
* We houden ons aan de wet en schenken dus geen alcohol aan personen onder de 18 jaar. Als het horecapersoneel twijfelt aan je leeftijd vragen ze om je legitimatie. Heb je deze niet op zak mogen zij jou zonder verdere uitleg alcohol weigeren.
* Het terrein en de omgeving zijn  mooi en om dat zo te houden hebben we overal prullenbakken staan waarin restproducten gescheiden kunnen worden. Maak daar vooral gebruik van.
* Het is verboden om wapens of andere voorwerpen die als wapen gebruikt kunnen worden in bezit te hebben. Bij constatering hiervan zal je worden overgedragen aan de politie.
* Tijdens het evenement zullen foto’s en opnames gemaakt worden ten behoeve van promotiedoeleinden. Eenieder die ons evenement bezoekt gaat hiermee akkoord.
* De mensen van de bewaking, EHBO en veiligheidsdiensten zijn voor jullie aan het werk. Laat ze hun werk doen, behandel ze met respect en volg hun advies of orders op.
* Dieren hebben zeer gevoelige oren dus doe je huisdieren een plezier en laat deze thuis.
* Het is verboden op podia, in tenten en gebouwen van het evenement te klimmen.
* Het is niet toegestaan om op het terrein flyers te verspreiden of posters of stickers te plakken tenzij je toestemming hebt van de organisatie.
* Vandalisme en graffiti zijn uiteraard streng verboden. Wie wordt betrapt zal worden overgedragen aan de politie. Ook zal eventuele schade op je verhaald worden.
* Het maken van vuur door bezoekers op het terrein is ten strengste verboden.
* Met het betreden van het terrein ga je akkoord met onze huisregels.
* Deze regels zijn er voor jouw en onze veiligheid. Op State of Nature is de Nederlandse wetgeving van kracht. Overtreding van één of meer huisregels kan leiden tot verwijdering van het terrein.
* Aanwijzingen van medewerkers van het evenement dienen te allen tijde direct opgevolgd te worden. Bij situaties waarin onze huisregels niet voorzien of waarin geen overeenstemming bereikt wordt, is het oordeel van de organisatie doorslaggevend.











###
